
Ieri sera nel mio letto mi sono girata e rigirata senza riuscire a prendere sonno.
Una moltitudine di pensieri si arruffarono in me costringendomi a trascorrere alcune ore ad occhi aperti nell'inutile tentativo di frenare l'agitazione che si era impossessata del mio spirito e non riuscendo a scaricare l'eccesso di nervosismo, scesi un paio di volte di sotto dove mi sorprese mia madre seduta a guardare la nostra campagna imbiancata di un soffice velo di neve.
– E' la stessa neve di ieri sera, cos'è non hai sonno? – Domandò
– Non molto.
– Agitata?
– Un po'.
– Posso aiutarti?
– No grazie…ora sto bene! Me ne torno di sopra.
– Hai voglia di fare due chiacchiere? – Chiese lei sedendo al mio fianco
– Di cosa dovremmo parlare? – Domandai scuotendo il capo
– Non lo so, ma è da stamani che vedo sulla tua fronte quella piega verticale. C'è qualcosa che ti preoccupa?
– Piccole cose, nulla d'importante, va tutto bene... Non è vero, scusami, comincio a raccontare balle.
– Ehi! Sono tua madre, ricordi?
– Lo so, scusami, mi sono tornati alla mente alcuni vecchi ricordi
– Ne faccio parte?
– Si…da ormai un po' di tempo tu sei entrata nella mia vita...Scusa non voleva essere un rimprovero.
– Quei ricordi ci riguardano, vero?
– Si...Sono del giorno che con papà venimmo a prenderti alla stazione... lo ricordi?
– Certamente! Un anno fa, cosa hai ricordato?

– Tutto! Ogni attimo di quel giorno è impresso nella mia memoria... Mi rivedo sul nostro carro ad osservarti mentre papà ti aiutava a scendere dalla carrozza del treno con una montagna di bagagli.
– Già...Un po' troppi per una semplice visita.
– Di quei momenti ho ricordi esaltanti e dolorosi...Prima di quel giorno avevo sempre creduto che non avrei mai potuto perdonarti per averci abbandonato, non volevo neppure vederti...fu papà che mi convinse a seguirlo in città...Mi disse che tutti meritano una seconda occasione, ma io non volevo dartela!
– Dovevi essere davvero arrabbiata con me.
– Si, lo ero davvero. Avrei voluto essere capace di dirti che non ti avrei mai amata e subito dopo sprofondare sotto terra.
– Me ne resi conto guardandoti...il tuo volto era una pietra!
– E invece scesi dal carro, strascinando i piedi avanzai a testa bassa fino a fermarmi ad un paio di metri da te. Non sapevo cos'era una madre, ero fuori di me, un dolore atroce mi bruciava nel petto e non capivo perché fossi scesa dal carro. Per un istante provai il desiderio di punirti chiedendo a Dio di farmi morire, ma quando sollevai lo sguardo e incontrai il sorriso di una splendida donna che mi tendeva le braccia, qualcosa di simile ad una scossa elettrica mi scombussolò da capo a piedi. Per un istante infinito e senza rendermi conto che ti eri inginocchiata di fronte a me, sostenni il tuo sguardo attratta da una forza misteriosa e quando compresi che stavo specchiandomi nei tuoi occhi colmi di lacrime, abbassai nuovamente il volto per nascondere le mie lacrime.
– Ciao! – Ti sussurrai... Ricordi? – Sei proprio tu? Sei Lisa? – Ti chiesi
– Era la prima volta che sentivo la tua voce... Non potrò mai dimenticare quel momento. Sapessi per quanti anni avevo immaginato sentire la tua voce pronunciare il mio nome. Un improvviso lampo doloroso mi folgorò la mente e sebbene un’angosciosa paura mi invitasse a fuggire, lasciai che le tue mani mi sollevassero il volto.
– Oh mio Dio che bella sei! – Sussurrai ancora prima di attirarti a me per stringerti tra le mie braccia.
– Si, lo ricordo... in quel preciso istante esplosero in me vortici violenti di commozione che mi sconvolsero, ebbi l’impressione di sentirmi nuda, vulnerabile e invano tentai di vincere l’indicibile e dolorosa paura che mi torceva lo stomaco. Mi voltai a cercare il volto buono di papà, ma quel filibustiere ci voltava le spalle per caricare i tuoi bagagli sul carro, seppi soltanto rimanere li, ritta tra le tue braccia mentre il mio spirito lottava per non dissolversi.
– Non avere paura di me bambina mia – Ti sussurrai.
– Sapessi cosa mi combinarono quelle poche parole, ebbero il potere di richiamare il mio spirito dalle interminate vastità del mio cuore dove l'avevo nascosto per non soffrire.
– Potrai mai perdonarmi? – Ti chiesi baciandoti sulle labbra.
– Lo ricordo, fu una tale scossa che... Quella tua confessione a voce sommessa penetrò nel mio cuore rendendomi la vita...e fu così che, smessa la maschera intollerabile dell’angoscia, compresi di essermi finalmente ricongiunta a colei che mi aveva nutrita del suo corpo. Allora il mio cuore frenò la pazza corsa e mentre in me scese una pace dolcissima, la mente si colmò della tua voce...
– Abbandonati a me amore mio, – Ti dissi – non aver paura di ascoltare il cuore, aprilo all’amore e stringimi più forte che puoi.
– Ricordo tutto...ogni parola...ogni lacrima...e mentre scoppiai in un pianto irrefrenabile gridai "Ti voglio bene", poi sollevai le braccia per cingerti in un abbraccio delicato che subito si trasformò in una stretta disperata.
– Si bambina, piangi. Anch'io ti ho sempre amata pur essendoti infinitamente lontana – Ti sussurai – Libera il tuo cuore, ora la mamma è con te!

– Ma la vuoi finire di farmi piangere? – Borbottai mostrando un sorriso sbilenco...forse è meglio che me ne torni a letto.
– Non mi hai ancora detto cosa ti agita tanto da non farti prendere sonno!
– Nulla! Ora va tutto bene...forse ho il materasso troppo duro – Poi, alzando gli occhi colmi di pianto aggiunsi sorridendo – Non regge come scusa, vero?
– No! È il ricordo di tuo padre...vero?
– Si! Posso chiederti perché ci lasciasti?
– Ne dovremo parlare, non desidero nasconderti nulla, ma non siamo ancora pronte. Tu dovrai crescere ancora un po', concediamoci ancora del tempo
– Fu lui a richiamarti?
– Si!
– Sapevi che gli sarebbe rimasto poco tempo?
– No! Quando mi propose di tornare a casa con voi partii subito. Me ne parlò qualche giorno più tardi
– Ti chiese di prenderti cura di me?
– Tu cosa pensi?
– Perché a me non disse nulla?

Mia madre scosse la testa, si alzò ed andò alle mie spalle per baciarmi sui capelli.
– Non lo so amore, sai bene com'era fatto tuo padre...Servirebbe a qualcosa se ti chiedessi di venire nel mio letto?
– Accidenti a te, – Brontolai – ti ci è voluto tutto questo tempo per capire che non desideravo altro?
– Se tu me lo avessi chiesto non te lo avrei di certo impedito.
– Davvero posso?
– Certamente.
– Potrò farlo ogni volta che ne avrò voglia?
– Ogni volta che vorrai, ma perché tanta sorpresa, è piuttosto normale che i figli amino stare nel letto con i genitori.
– Con papà era diverso, non mi ha mai permesso di entrare nella sua stanza
– Conoscevo bene tuo padre...sono stata sua moglie, ricordi?
– Dovrò imparare ancora molte cose, ad esempio che una madre è diversa da un padre.
– Non direi, a parte il sesso naturalmente.
– E ti sembra poco?
– Finiamola di chiacchierare è già molto tardi... Eh no mia cara! – Esclamò lei avviandosi decisamente verso le scale – Ora non metterti strane idee per la testa, io non sono in grado di portarti di sopra tra le braccia.
– Non è vero, puoi farcela.
Lei tornò verso di me abbracciandomi.
– Neppure immagini quanto desideri prenderti tra le braccia, cullarti tutta la notte e sussurrarti le stesse ninnananne con le quali mia madre mi addormentava.
– Oh ti prego, non mi deludere!
– Non ho intenzione di deluderti, ma ormai sei una donna.
– Dodici anni è essere già donna?
– No amore, ma tu sei dovuta crescere molto in fretta.
– Perché non ci riprendiamo il tempo che ci è stato sottratto?
– Vorresti ascoltare una ninnananna?
– Vorrei addormentarmi tra le tue braccia, ti prego mamma!

– Tuo padre ti ha dato delle pessime abitudini – Brontolò lei sollevandomi come un fuscello.